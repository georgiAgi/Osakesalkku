**Aloitus**

Käynnistäessäsi Osakesalkun aukeaa aloitusikkuna, jossa voit valita käyttämäsi .salkku-tiedoston. Painamalla "Valitse..." aukeaa kansionäkymä, jonka avulla voit löytää tarvitsemasi tiedoston. Kun olet valinnut tiedoston, paina "Aloita!".

Voit myös jättää tiedoston valitsematta ja aloittaa uuden osakesalkun luomisen. Tällöin paina suoraan "Aloita!" valitsematta tiedostoa.

Seuraavaksi aukeaa varsinainen salkkunäkymä.

**Salkkunäkymä**

Avattuasi osakesalkun ilmestyy ikkuna, jossa näkyy salkun tiedot sekä useita painikkeita. Vasemmalla ylhäällä lukee salkkutiedoston nimi, jos sellainen on valittu, tai sitten "Osakkeet", jos on aloitettu uusi osakesalkku.

Heti nimen vieressä on painike "Vaihda salkkua", jota painamalla pääset takaisin aloitusikkunaan. Varmista kuitenkin, että olet tallentanut tiedot, jotka haluat tallentaa, ennen salkun vaihtamista.

Nimen alapuolella on lista osakkeista, joita omistat. Klikkaamalla osaketta näet osakkeen tiedot listan alapuolella, missä muuten näkyisi salkun tiedot. Voit liikkua osakelistalla myös käyttämällä nuolinäppäimiä. Kun olet valinnut osakkeen, voit muuttaa sen tietoja ikkunan vasemassa alareunassa sijaitsevasta "Muuta valitun osakkeen tietoja" -painikkeesta.

Osakelista oikealla puolella on kolme painiketta: "Osta osaketta", "Myy osaketta" sekä "Salkkunäkymä". Kaksi edellistä käsitellään erikseen. Klikkaamalla painiketta "Salkkunäkymä" osakelistalta ei ole enää osaketta valittuna ja listan alla oleviin tietoihin ilmestyvät salkun tiedot. Sama onnistuu myös klikkaamalla muuallekin salkkunäkymässä.

Salkkunäkymän alareunassa sijaitsevat myös "Tallenna" ja "Lopeta" -painikkeet. Muista, että lopettamalla tallentamattomat tiedot hävitetään.

HUOM: Sulkemalla ohjelman yläpalkin ruksista sulkee ohjelman tallentamatta ja varmistamatta mitään. Tätä EI suositella ohjelman lopettamistavaksi.

**Osakkeen ostaminen**

Klikkaamalla salkkunäkymässä "Osta osaketta" pääset ostamaan osaketta. Tällöin aukeaa uusi ikkuna, johon täytetään osakkeen tiedot. Huomaathan, että tässä osakesalkun versiossa numeeriset arvot eivät voi olla negatiivisia.

Ostaessasi osaketta täytä joka kohta. Painamalla "Tyhjennä", kaikki täytetyt tekstikentät tyhjenevät. Voit sulkea ostoikkunan milloin tahansa painamalla paluu tai ruksittamalla ikkunan yläpalkista.

Ostamalla jo valmiiksi omistamaasi osaketta sen riskitiedot eivät muutu, vaan ainoastaan hinta ja määrä (Ei siis myöskään toimiala!).
Huomaa, että osakkeen nimen on oltava täsmällisesti samalla tavalla kirjoitettu, jos ostat samaa osaketta lisää (kirjainten koko jne). Ostamalla uutta osaketta se lisätään salkkuusi automaattisesti.

HUOM: Käytä desimaalierottimena pistettä. Älä käytä osakkeen nimessä ';'-merkkiä. Se sekoittaa tallennustiedoston.

**Osakkeen myyminen**

Klikkaamalla salkkunäkymässä "Myy osaketta" pääset myymään osaketta. Tälöin aukeaa uusi ikkuna, jossa näkyy lista omistamistasi osakkeista. Klikkaamalla osaketta, jonka haluat myydä, sen tiedot täyttyvät automaattisesti ikkunaan. Kirjoita tekstikenttiin määrä, jonka haluat myydä sekä myyntihinta. Kumpaankaan tekstikenttään ei voi syöttää negatiivisia lukuja, etkä voi myydä osakkeita, joita et omista.

Painamalla "Myy" ohjelma ilmoittaa, kuinka paljon jäit voitolle tai tappiolle. "Paluu" -painikkeesta myynti-ikkuna suljetaan.

**Osakkeen tietojen muuttaminen**

Valittuasi salkkunäkymässä osakkeen, voit muuttaa sen tietoja klikkaamalla "Muuta valitun osakkeen tietoja". Tällöin aukee ikkuna, jossa näet osakkeen tiedot, sekä alla tiedot, joita voit muuttaa. Voit muuttaa nimen, arvon, betan ja volatiliteetin. Määrä muuttuu vain osaketta vaihdettaessa ja alkuarvo ostettaessa. 

Jätä tekstikentät tyhjiksi niissä tiedoissa, joita et halua muuttaa. Alussa on automaattisesti valittuna toimiala, jolla osake tällä hetkellä on. "Muuta" -painikkeella tiedot muutetaan ja painamalla "Paluu" tai ruksittamalla ikkuna se sulkeutuu.

HUOM: Käytä desimaalierottimena pistettä. Älä käytä osakkeen nimessä ';'-merkkiä. Se sekoittaa tallennustiedoston. Negatiivisia lukuja ei voi syöttää tietoihin.

**Salkun tallentaminen**

Klikkaamalla salkkunäkymässä "Tallenna" se uudelleenkirjoittaa avaamasi .salkku-tiedoston. Jos aloitit uuden osakesalkun, aukeaa ikkuna, johon syötät salkkusi nimen. Ohjelma sitten kirjoittaa "AntamasiNimi".salkku -tiedostoon salkun tiedot. Tiedosto löytyy Osakesalkun tallennuskansiosta.

